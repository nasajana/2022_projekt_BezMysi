# 2022_projekt_BezMysi

## Nápad
Projekt by měl být jakýmsi hooodně stručným rozcestníkem či návodem, jak na webu ovládat screenreader – čtečku obrazovky (Jaws, NVDA, VoiceOver, Předčítání) a jak si pohlídat alespoň základní přístupnost už při vytváření webu.  

Možná přidám nějaké zásady procházení webu i bez odečítače – z klávesnice, ale nehodlám z toho dělat metodiku Přístupnosti. 

Návodů k obsluze čtečky se sice dá dohledat dost, česky či anglicky, nicméně většina cílí na koncové uživatele se zrakovým handicapem. Příručky jsou buď hodně obsáhlé, anebo jsou souhrnem desítek zkratek, kterým laik nerozumí. 

Procházení webu s odečítačem patří mezi pokročilejší uživatelské dovednosti a má svá specifika. Sami uživatelé se v dovednostech hodně liší a "odfláknutá" práce kodéra jim klade značné překážky.
## Pro koho
- Pro spolužačky kodérky,
- Pro tvůrce webů, kteří chtějí zakusit, jak to funguje, když se o tom tolik mluví,
- Pro blízké osoby uživatelů těchto pomůcek,
- Pro učitele a asistenty integrovaných žáků…




